<!-- Page: 3 -->  z usług oferowanych przez hotele wykazała ją w kategorii trzygwiazdkowej. Ponad 455 tys., tj. 45,7% korzystających z noclegów stanowili goście mający miejsce zamieszkania na terenie województwa.  W największych obiektach zbiorowego zakwaterowania **udzielono 4888,5 tys. noclegów**. Najwięcej noclegów udzielono w hotelach – 2362,9 tys. (48,3% wszystkich udzielonych noclegów), obiektach wczasowych – 769,2 tys. (15,7%), obiektach pozostałych nieskalsyfikowanych – 608,4 tys. (12,4%) i ośrodkach szkoleniowo-wypoczynkowych – 371,5 tys. (7,6%).  Relatywnie niższy przyrost liczby udzielonych noclegów w stosunku do liczby osób korzystających świadczył o skróceniu czasu pobytu turysty w obiekcie. W 2006 r. wynosił on średnio 2,6 dnia, podczas gdy w 2005 r. – 2,7 dnia. Najdłużej turyści pozostawali na polach biwakowych (przeciętnie 3,8 dnia) i w zakładach uzdrowiskowych (8,2 dnia), a najkrócej w motelach (1,6 dnia).  W ogólnej liczbie turystów korzystających z obiektów zbiorowego zakwaterowania w 2006 r. **turyści zagraniczni** stanowili 26,3% (udzielono im 1254,2 tys. noclegów), korzystali oni głównie z hoteli – 81,3%, w tym przeważnie z hoteli trzygwiazdkowych – 44,9%. Zdecydowaną większość turystów zagranicznych stanowili Europejczycy – 93,9%, a wśród nich obywatele Niemiec – 80,9%. Średni czas pobytu turysty zagranicznego na terenie województwa dolnośląskiego w 2006 r. wyniósł 2,6 dnia.  ## Struktura turystów zagranicznych korzystających z obiektów noclegowych według obywatelstwa w 2006 r.  ![Pie chart showing distribution of foreign tourists by nationality]("image01")  **Legenda:** - Niemcy - 80,7% - Wielka Brytania - 4,7% - Włochy - 1,9% - Francja - 1,8% - Holandia - 1,6% - Hiszpania - 1,2% - Pozostałe - 8,1%  Kolorystyka wykresu: - Europa - kolor zielony - Afryka - kolor żółty - Ameryka Północna - kolor jasnożółty/beżowy - Ameryka Południowa - kolor pomarańczowy - Azja - kolor czerwony - Oceania - kolor jasnozielony - Pozostałe - kolor jasnoszary  Stopień wykorzystania miejsc noclegowych, mierzony stosunkiem liczby udzielonych noclegów do nominalnej liczby miejsc noclegowych, w województwie dolnośląskim w 2006 r. ukształtował się na poziomie 32,7%, tj. o 1,3 punktu procentowego wyższy niż w roku poprzednim. Najwyższe wykorzystanie miejsc noclegowych przypadło na miesiące wiosenno-letnie, a szczególnie lipiec (stopień wykorzystania miejsc noclegowych - 43,4%) i sierpień (40,9%).
