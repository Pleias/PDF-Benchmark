<!-- TUTTI IN AULA --> <!— LA CAMERA SI PRESENTA -->  # UNA SEDE PER LA CAMERA  È il 1871: Roma diventa capitale al posto di Firenze. Bisogna trasferire qui il Parlamento. Quale sarà il posto più adatto? Il Campidoglio, Palazzo Venezia? Poi si pensa a Palazzo Montecitorio. Durante il governo dei Papi è stato la sede dei tribunali: insomma un luogo importante per la città. La scelta è fatta!  ## IN ORIGINE  ![Illustration of a palace with a bell on top]("image01")  Al palazzo mancava la torretta con la campana, che oggi suona per annunciare il giuramento del nuovo Presidente della Repubblica.  ## DIFFICOLTÀ  ![Illustration of crowded deputies]("image02")  Nel palazzo però non c'era un'aula abbastanza grande da contenere tutti i deputati. Un guaio, perché questa era una necessità assoluta!  ## LA PRIMA AULA  ![Illustration of an old man with a beard]("image03")  Fu così ricavata in un cortile interno una sala semicircolare a gradinate su un'intelaiatura di ferro interamente ricoperta di legno.  ## Rischi locali  I primi deputati di Montecitorio erano costretti a lavorare in un clima veramente... micidiale. L'Aula ricavata nel cortile, infatti, era una soluzione molto ingegnosa per contenere tutti, ma aveva un difetto. Era torrida e soffocante d'estate e gelida d'inverno, tanto che ai poveri deputati fu permesso di tenere addosso cappello, cappotto e guanti durante le sedute! Fu solo alcuni decenni dopo che si costruì l'Aula di oggi, in un nuovo edificio grande e confortevole, splendidamente decorato nello stile di moda allora: il liberty.  ## SI APRE IL DIBATTITO!  ![Illustration of debate symbols]("image04")  Il Palazzo di Montecitorio era stato: A sede dei Papi. B sede dei tribunali. C sede del Re.
