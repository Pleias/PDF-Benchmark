![Logo with globe and magnifying glass]("image01") **gennaio - agosto 2024**  ## 1.4 Germania  In Germania si registra una crescita delle entrate tributarie (al netto delle imposte locali) del **2,3%**. Tra le imposte dirette è in crescita il gettito dell'imposta sui salari (**+4,7%**), mentre cala quello delle entrate dell'imposta sulle società (**-14,4%**). In crescita il gettito dell'imposta sul valore aggiunto (**+0,9%**). Tra le altre imposte indirette variano positivamente anche il gettito dell'imposta sulle assicurazioni (**+6,0%**), dell'imposta sul monopolio (**+2,7%**) e dell'imposta speciale sul tabacco (**+4,4%**). Variano negativamente il gettito dell'accisa sui prodotti alcolici (**-6,7%**) e il gettito dell'imposta sull'energia elettrica (**-18,0%**).  ![Grafico delle entrate tributarie Germania - in mln di euro]("image02")  ## 1.5 Irlanda  Le entrate tributarie crescono del **12,6%** rispetto all'analogo periodo del 2023, per effetto sia dell'andamento positivo del gettito delle imposte sui redditi delle persone fisiche (**+6,9%**), sia per l'andamento positivo dell'imposta sulle società (**+28,4%**). Tra le imposte indirette crescono l'imposta sul valore aggiunto (**+7,5%**), il gettito delle accise (**+14,0%**) e il gettito dell'imposta di bollo (**-7,3%**).  ![Grafico delle entrate tributarie Irlanda - in mln di euro]("image03")  ## 1.6 Italia  Si registra una crescita tendenziale (**+6,5%**) risultante dalla dinamica dell'andamento positivo sia delle imposte dirette (**+8,3%**) sia delle imposte indirette (**+4,2%**). Tra le imposte dirette aumentano sia le entrate derivanti dall'imposta sulle persone fisiche (**+7,4%**) sia quelle derivanti dall'imposta sulle società (**+9,7%**). Tra le imposte indirette cresce il gettito dell'IVA (**+4,4%**), il gettito dell'imposta di registro (**+6,7%**) e degli altri tributi sugli affari (**+2,7%**) e dell'imposta di bollo (**+37,2%**). Decresce il gettito dell'accisa sull'energia elettrica (**-11,1%**).  ![Grafico delle entrate tributarie Italia - in mln di euro]("image04")  <!-- 8 -->
