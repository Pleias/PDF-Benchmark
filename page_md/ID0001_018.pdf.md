<!-- Temi dell'attività parlamentare nella XVIII legislatura -->   # Autonomie territoriali e finanza locale #  # L'assetto delle autonomie territoriali   Il rapporto tra Stato ed autonomie territoriali è stato ri-disegnato, rispetto all'assetto iniziale nel 1948, con la riforma del Titolo V della Parte II della Costituzione, approvata nel 2001. Con tale riforma, l'articolo 114 della Costituzione, che apre il nuovo Titolo V, individua, come enti costitutivi della Repubblica, i Comuni, le Province, le Città metropolitane, le Regioni e lo Stato. Alle regioni, in particolare, è riconosciuta ampia auto-nomia statutaria, legislativa, organizzativa e finanziaria. Le funzioni amministrative sono attribuite in prima istanza ai comuni, in ossequio al principio di sussidiarietà, e solo ove necessario per assicurarne l'esercizio unitario, possono es-sere allocate agli enti territoriali di livello superiore, fino allo Stato. La ripartizione delle competenze legislative tra lo Stato e le regioni è effettuata sulla base di un'elencazione di materie definita dall'articolo 117 della Costituzione, i cui "confini" sono stati oggetto di una ampia giurisprudenza co-stituzionale. Tale ripartizione ha posto in evidenza, infatti, fin dall'at-tuazione in vigore della riforma, l'esigenza di una chiara indi-viduazione del contenuto delle materie di competenza del legislatore statale e regionale. I numerosi interventi del 2005 e del 2016, giunti all'approvazione definitiva del Par-lamento ma non confermati dal referendum, interessavano il Titolo V tra gli ambiti di intervento del legislatore. L'istituzione delle città metropolitane e la ridefinizione del sistema delle province sono conseguenti alla legge 7 aprile 2014, n. 56.   ## Temi: - Città metropolitane e province - Unioni e fusioni di comuni - Servizi pubblici locali - La nuova disciplina delle società partecipate - Regioni a finanza regionale - L'autonomia differenziata delle regioni a statuto ordinario - Le regioni a statuto speciale - Conferenze per i rapporti Stato-regioni e di solidarietà comunale - Finanziamenti degli enti locali e linee regionali e patti di solidarietà territoriale - Misure per la valorizzazione dei piccoli comuni - La disciplina del pareggio di bilancio per regioni ed enti locali - La contabilità armonizzata di regioni ed enti locali  <!-- Camera dei deputati -->   <!-- page 17 -->
